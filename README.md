# REGRESJA LINIOWA - Projekt końcowy 2023/2024 z przedmiotu SAD – 30 pkt.
## **6 punktów** za sformułowanie celu projektu i stworzenie modelu reprezentującego badany problem, w szczególności
- Krótka charakterystyka zbioru _(1 pkt.)_
- Jasne sformułowanie tematu projektu i celu analizy badawczej _(1 pkt.)_
- Trafne wytypowanie cech (zmiennych losowych) reprezentujących analizowany problem (minimum dwie zmienne ilościowe i jedna jakościowa, spełniająca funkcję selektora dzielącego zbiór na podzbiory traktowane jako oddzielne kategorie (np. mogą to być takie cechy jak płeć, poziom wykształcenia, dzień tygodnia itp.) _(1 pkt.)_
- Wytypuj zmienną objaśnianą (zależną) i zmienne objaśniające _(1 pkt.)_
- Pozyskanie danych (z co najmniej 100 obserwacji)
- Przygotowanie zbioru do analizy (np. uzupełnienie braków, usunięcie rekordów) _(2 pkt.)_
## **9 punktów** za statystyczny opis struktury analizowanych cech, reprezentowanych przez zmienne liczbowe
- Podaj wartości statystycznych miar położenia i rozproszenia (statystyki opisowe) dla zmiennej objaśnianej i opisz je. _(2 pkt.)_
- Dla zmiennej objaśnianej wykonaj wykres ramka wąsy dla mediany oraz histogram. Scharakteryzuj wykresy _(3 pkt.)_ 
- Wykonaj skategoryzowany wykres ramka – wąsy oraz skategoryzowany histogram i/lub inne wykresy adekwatne do postawionego problemu badawczego  _(4 pkt.)_
## **10 punktów** za poprawne wnioskowanie statystyczne i model regresji
- Przeprowadź weryfikację hipotezy o zgodności rozkładu zmiennej zależnej z rozkładem normalnym. Zinterpretuj wynik. _(2 pkt.)_
- Sprawdzić, czy istnieje związek korelacyjny pomiędzy badanymi zmiennymi. Zinterpretuj wyniki. _(2 pkt.)_
- Podziel zbiór danych na zbiór treningowy i testowy _(1 pkt.)_
- Na zbiorze treningowym zbuduj model regresji liniowej prostej lub wielorakiej(1 pkt.) oraz przeprowadź interpretację modelu (1 pkt.)
- Wykonać prognozę z wykorzystaniem modelu na zbiorze treningowym i testowym oraz oceń jakość modelu _(3 pkt.)_
## **2 punkty** opracowanie sprawozdanie
- Własne podsumowanie wyników analiz – bezpośrednio pod rysunkami i wynikami lub na koniec. Proszę ocenić, czy udało się osiągnąć cel analizy statystycznej (punkty uwzględnione powyżej).
- Poprawne (pod względem językowym, stylistycznym i edytorskim) opracowania sprawozdania. W przypadku realizacji projektu w Python lub R nie jest wymagane odrębne sprawozdanie (wystarczy notatnik z rozszerzeniem .ipynb, ale zawierający wymagane opisy) _(2 pkt.)_
## **3 punkty** prezentacja projektu
- Omówienie na forum grupy (z użyciem "języka statystycznego") wykonanych analiz i uzyskanych wyników
## Uwagi
- Zachęcam do skonsultowania tematów przed rozpoczęciem realizacji (Dane należy tak dobrać, aby możliwa była do zrealizowania regresja liniowa).
- W ramach grupy, tematy projektów nie mogą się powtarzać. Wybrane tematy wraz z linkiem do zbioru danych oraz informacja członkach zespołu należy umieszczać na założonym w tym celu forum.
- Projekt może być realizowany maksymalnie w 3-osobowym zespole. 
